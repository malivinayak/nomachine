Contratto di Licenza con l'Utente Finale

NoMachine - Luxembourg

Licenza del Prodotto NoMachine

Copyright (c) 2002-2025 NoMachine S.à.r.l. Tutti i Diritti Riservati.

Il presente è un contratto legale (“Contratto”) tra Lei, il “Licenziatario”, e NoMachine S.à.r.l. ("NoMachine"), proprietario e detentore di tutti i copyright, proprietà intellettuale e marchi registrati del Software NoMachine.

Avvertenze:
Il presente Contratto di Licenza della Tecnologia Software NoMachine (“ Contratto di Licenza”) copre il Suo utilizzo del Software di NoMachine relativo al presente Contratto di Licenza e dei componenti software che possono includere media associati, materiali stampati o documentazione “online” ovvero elettronica. Se non accetta i termini del presente Contratto di Licenza, non installi né utilizzi il Software. Accettando esplicitamente il presente Contratto di Licenza, tuttavia, o installando, copiando, scaricando, effettuando l'accesso o utilizzando altrimenti il Software, riconosce ed accetta di essere vincolato ai termini seguenti.

1.DEFINIZIONI

"Documentazione" indica la documentazione online e la documentazione stampata, se presente, fornita al Licenziatario insieme con il Software, ad eccezione della documentazione fornita sotto licenza di terze parti ovvero open source come definito nelle Sezioni 4.2 e 4.3 sottostanti. Ogniqualvolta il contesto lo consenta ragionevolmente, qualsiasi riferimento al Software presente in questo Contratto, sarà applicato anche alla Documentazione. La Documentazione può essere utilizzata dal Licenziatario, ma solo in relazione a questo Software.

"Software" indica (a) tutti i contenuti dei file (distribuiti elettronicamente o su dispositivi fisici), o disco/dischi o altri mezzi attraverso cui il presente Contratto è fornito, che possono includere (i) Software NoMachine, Software Open Source o Software di Terze Parti; (ii) relativi materiali scritti esplicativi o file (“Documentazione”); e (iii) caratteri; e (b) immagini, suoni, clip art ed altre creazioni artistiche (“Media”) combinati con il Software NoMachine; e (c) aggiornamenti, versioni modificate, miglioramenti, aggiunte e copie del precedente a Lei forniti da NoMachine in qualunque momento (in generale, “Aggiornamenti”).

 I componenti "Software Open Source" (ovvero porzioni degli stessi) inclusi in questo prodotto Software di NoMachine sono distribuiti sotto i termini della licenza originale. Le dichiarazioni di copyright e le licenze applicate ai componenti Software Open Source (ovvero a porzioni degli stessi) possono essere reperite nel file “credits”.

"Software di Terze Parti". Alcuni dei Programmi Software inclusi nel Software sono distribuiti sotto i termini di accordo con le terze parti che possono estendere o limitare i suoi diritti ad utilizzare certi Programmi Software come esposto nelle Sezioni 2, 3 e 4. 

2. GARANZIA DI LICENZA E TERMINI D'USO

2.1 Subordinatamente alla sua osservanza dei termini e delle condizioni del presente Contratto, NoMachine ed i suoi fornitori autorizzati Le garantiscono una licenza limitata, non esclusiva e non trasferibile per installare ed utilizzare il Software su un dispositivo compatibile o Computer nei modi e per gli scopi conformi (i) alla Documentazione; (ii) al Tipo di Licenza per cui ha corrisposto un pagamento.

(a) Uso Commerciale. L'uso commerciale del Software è regolato dal Tipo di Licenza allegato, acquistato separatamente da NoMachine. Per "Utente Commerciale" si intende una persona fisica o giuridica, o una persona fisica che agisce per conto di un'entità, che utilizza il Software, o che fa utilizzare il Software all'interno di un'entità, o che fornisce prodotti o servizi commerciali a terzi.

(b) Uso Personale. È possibile installare e utilizzare il Software su un computer compatibile per uso personale. NoMachine fornisce una versione gratuita di alcuni Prodotti Software esclusivamente per scopi personali e non commerciali ("Versione gratuita"). L'utilizzo per l'esercizio della propria attività commerciale, imprenditoriale o professionale, o l'utilizzo per scopi per i quali si riceve direttamente o indirettamente un compenso, non costituisce uso personale.

(c) Distribuzione. La redistribuzione del Software sviluppato da NoMachine è severamente vietata senza il permesso scritto di NoMachine.

(d) Copia di Back up. Non Le è consentito effettuare copie del Software ad eccezione di un numero ragionevole di copie del Software in linguaggio macchina per backup o scopi di archiviazione e ad eccezione di quanto espressamente consentito in questo EULA. Ogni copia del Software deve riprodurre tutti gli avvisi, etichette o marchi di proprietà. 

Nonostante quanto sopra, il presente Contratto non impedisce o limita l'applicabilità di ulteriori o di differenti diritti al Software Open Source, documentazione e materiale liberi, contenuti o forniti con il Software in accordo con la licenza libera, open source applicabile a tale codice, documentazione e materiale.

3. DESCRIZIONE DI ALTRI DIRITTI, LIMITAZIONI ED OBBLIGHI
3.1 Trasferimento. Non Le è consentito di noleggiare, concedere in leasing o in sub-licenza, assegnare o trasferire i suoi diritti sul Software o autorizzare che tutto o una porzione del Software venga copiato sul Computer di un altro utente ad eccezione di quanto espressamente consentito dal presente Contratto. Le è consentito tuttavia trasferire tutti i suoi diritti di utilizzo del Software ad un'altra persona o entità legale a condizione che (a) Lei trasferisca anche (i) il presente Contratto e (ii) il Software e tutti gli altri componenti Software o hardware inclusi o pre-installati con il Software, incluse tutte le copie e gli aggiornamenti e le versioni precedenti, a tale persona o entità (b) non conservi nessuna copia, inclusi i backup e le copie conservate su un Computer, e (c) la parte ricevente accetti i termini e le condizioni del presente Contratto e gli altri termini e condizioni sotto i quali Lei ha ottenuto una licenza valida per il Software. Nonostante quanto sopra non Le è consentito trasferire versioni di pre-release né versioni del Software non espressamente destinate alla vendita.
3.2 Divieto di Modifica, Reverse Engineering o Leasing. Non sono consentiti modifiche, adattamenti, traduzioni del Software, incluse le modifiche ai contenuti grafici, senza specifico e preventivo consenso di NoMachine. Non Le è consentito decompilare, decodificare, effettuare reverse-engineering, disassemblare o in qualsiasi altro modo ridurre il Software in formato leggibile dall'uomo per ottenere accesso a segreti commerciali o informazioni confidenziali nel Software, salvo il caso in cui la precedente restrizione sia espressamente vietata dalla legge applicabile. Né potrà eseguire quanto segue, o permettere a qualsiasi altra persona di farlo, senza il consenso esplicito di NoMachine: (i) rimuovere, alterare, coprire ovvero offuscare gli avvisi di copyright o qualsiasi altro avviso di diritti di proprietà posti o integrati da NoMachine nel Software o nella Documentazione; (ii) vendere, rivendere per profitto, noleggiare, dare in leasing o in prestito il Software o la Documentazione o usarlo per vendita o noleggio “time-sharing” o per utilizzo “service bureau”; (iii) usare il Software o qualunque componente dello stesso per scopi illegali; o (iv) utilizzare il Software o la Documentazione, o qualunque componente degli stessi per l'elusione dei dispositivi di protezione del copyright o per violare ovvero eludere in qualsiasi modo i contenuti del copyright, il programma di protezione, o le regole per la copia dei contenuti. Nonostante quanto sopra, il presente Contratto non impedisce o limita l'esercizio di ulteriori o differenti diritti a codice, documentazione e materiale liberi open source contenuti o forniti con il Software in accordo con la licenza libera, open source applicabile a tale codice, documentazione e materiale.

3.3 Concesso in licenza, Non Venduto. Il Software, incluso il Software di Terze Parti, non è venduto, ma concesso in licenza e distribuito al Licenziatario. Qualsiasi riferimento all'acquisto ovvero alla vendita del prodotto significa, in termini di Software di NoMachine e Software di Terze Parti, un acquisto ovvero una vendita delle licenze applicabili. I corrispettivi di licenza per tali licenze sono inclusi nel prezzo di acquisto del prodotto. Non è addebitata alcuna spesa per la licenza di Software Open Source, ma un costo per la distribuzione (p.es. trasferimento di una copia o copie al Licenziatario) è incluso nel prezzo di acquisto del prodotto. La proprietà di copie del Software Open Source, del Software di NoMachine e del Software di Terze Parti è regolamentata dall'accordo di licenza applicabile.

3.4 Diritti di Proprietà. Non Le è trasferito nessun titolo o proprietà del Software. NoMachine e/o i suoi concessori di licenza detengono e mantengono tutti i titoli e la proprietà di tutti i diritti di proprietà intellettuale del e sul Software, inclusi gli adattamenti o le copie.

4. LIMITI ED ESCLUSIONE DELLA GARANZIA E LIMITAZIONE DI RESPONSABILITÀ
4.1 Software NoMachine. NoMachine garantisce che qualora il Software non sia sostanzialmente conforme alle specifiche presenti nella Documentazione o in altre specifiche del Software pubblicate da NoMachine, e se la non conformità è riportata per iscritto a NoMachine dal Licenziatario entro 30 giorni dalla data di acquisto della Licenza, NoMachine rimedierà alla non conformità o rimborserà il costo dell'acquisto, se applicabile, al Licenziatario. Nel caso di un rimborso, la Licenza sarà annullata.

4.2 Software di Terze Parti. Le garanzie, se presenti, applicabili al Software di Terze Parti saranno le garanzie fornite dai concessori di licenza delle terze parti negli accordi di licenza applicabili.

4.3 Software Open Source. In accordo con le varie licenze open source, nessuna garanzia è applicabile al Software Open Source.
4.4 Esclusione di Garanzia. NOMACHINE NON FORNISCE ALCUNA GARANZIA, PROMESSA O DICHIARAZIONE NON ESPRESSAMENTE ESPOSTA NEL PRESENTE CONTRATTO. IL Software E' FORNITO “COSI' COME E'” SENZA GARANZIE O DICHIARAZIONI DI ALCUN TIPO. NOMACHINE NON FORNISCE NESSUNA GARANZIA O DICHIARAZIONE RISPETTO AL SOFTWARE DI TERZE PARTI. IL SOFTWARE OPEN SOURCE E' FORNITO “COSI' COME E'” SENZA GARANZIE O DICHIARAZIONI DI ALCUN TIPO. NOMACHINE NON RICONOSCE ED ESCLUDE TUTTE LE GARANZIE E DICHIARAZIONI IMPLICITE INCLUSE, MA NON LIMITATE A, LE GARANZIE IMPLICITE DI NON VIOLAZIONE, COMMERCIABILITA' ED IDONEITA' AD UN PARTICOLARE SCOPO. NOMACHINE NON GARANTISCE CHE IL SOFTWARE SODDISFERA' I REQUISITI DEL LICENZIATARIO O CHE SIA PRIVO DI DIFETTI OVVERO ERRORI O CHE IL FUNZIONAMENTO DELLO STESSO SARA' ININTERROTTO. IL PRESENTE CONTRATTO CONCEDE AL LICENZIATARIO DIRITTI LEGALI SPECIFICI. IL LICENZIATARIO POTREBBE POSSEDERE DIRITTI DIFFERENTI VARIABILI DA STATO/GIURISDIZIONE A STATO/GIURISDIZIONE. LE DISPOSIZIONI DELLA SEZIONE 3 SARANNO APPLICABILI ANCHE DOPO LA RISOLUZIONE DEL PRESENTE CONTRATTO, QUALUNQUE NE SIA LA CAUSA, MA QUESTO NON IMPLICHERÀ O CREERÀ ALCUN DIRITTO CONTINUATIVO ALL'UTILIZZO DEL SOFTWARE DOPO LA TERMINAZIONE DEL PRESENTE CONTRATTO.

4.5 Limitazione di Responsabilità. IN NESSUN CASO NOMACHINE O I SUOI FORNITORI SONO RESPONSABILI DI DANNI, RECLAMI O COSTI DI QUALSIASI TIPO O QUALSIASI DANNO CONSEQUENZIALE, INDIRETTO, ACCIDENTALE O QUALSIASI PERDITA DI PROFITTI O PERDITA DI RISPARMI. LE PRECEDENTI LIMITAZIONI ED ESCLUSIONI SI APPLICANO NELLA MISURA CONSENTITA DALLA LEGGE APPLICABILE NELLA SUA GIURISDIZIONE. LA RESPONSABILITA' COMPLESSIVA DI NOMACHINE DERIVANTE DA O RELATIVA AL PRESENTE CONTRATTO O A QUALSIASI PARTE DEL SOFTWARE (INDIPENDENTEMENTE DALLA FORMA DI AZIONE O RECLAMO – P.ES. CONTRATTO, GARANZIA, ILLECITO, RESPONSABILITA' OGGETTIVA, NEGLIGENZA, FRODE E/O ALTRO) NON ECCEDERA' IL TOTALE DEL PAGAMENTO CORRISPOSTO A NoMachine AI SENSI DEL PRESENTE CONTRATTO DURANTE I DODICI (12) MESI IMMEDIATAMENTE PRECEDENTI IL PRIMO EVENTO CHE HA DATO ORIGINE ALLA RESPONSABILITÀ. IN NESSUN CASO NOMACHINE SARA' RESPONSABILE DI DANNI SPECIFICI, INCIDENTALI, CONSEQUENZIALI, INDIRETTI O PUNITIVI, O PERDITA DI PROFITTO, RICAVI, DATI O PROGRAMMI ANCHE NEL CASO IN CUI NOMACHINE SIA STATA AVVISATA DELLA POSSIBILITA' DEGLI STESSI.

5. DISTRIBUTORI E RIVENDITORI AUTORIZZATI
I distributori e rivenditori autorizzati di NoMachine non hanno il diritto di modificare il presente Contratto o di rilasciare dichiarazioni aggiuntive, impegni o garanzie vincolanti NoMachine.

6. RESPONSABILITA' DELLE DECISIONI
Il Licenziatario è responsabile delle decisioni prese e delle azioni adottate relative al Software.

7. NON PARTI
I dirigenti, gli amministratori, i dipendenti, i soci ed i rappresentanti di NoMachine non sono parti del presente Contratto e non hanno obblighi o responsabilità verso il Licenziatario relativi al presente Contratto ovvero al Software.

8. RIMEDIO UNICO E RIPARTIZIONE DEL RISCHIO
L'unico ed esclusivo rimedio del Licenziatario è esposto nel presente Contratto. Il presente Contratto definisce una ripartizione del rischio reciprocamente concordata ed il costo della licenza riflette questa ripartizione del rischio..

9. SUPPORTO
Nulla nel presente Contratto autorizza il Licenziatario al supporto, manutenzione ovvero a nuove versioni o distribuzioni del Software. Il Licenziatario può contattare NoMachine per determinare la disponibilità di supporto, manutenzione, e nuove versioni e distribuzioni del Software, ed il costo, i termini e le condizioni applicabili.

10. LEGGE REGOLATRICE
Il presente Contratto è governato dalle leggi dello stato di Lussemburgo senza dar luogo a conflitti legali o alternative di principi normativi. Le parti concordano di escludere l'applicazione di "United Nations Convention on Contracts for the International Sale of Goods" al presente Contratto. Qualsiasi disputa tra le Parti sarà condotta esclusivamente presso il Tribunale della Città di Lussemburgo. Le parti concordano e si assoggettano a tale esclusiva giurisdizione e al luogo.

11. INTERO CONTRATTO E LINGUA DI RIFERIMENTO
Il presente Contratto definisce la piena intesa e accordo tra le Parti per quanto riguarda l'oggetto del presente Contratto e può essere emendato esclusivamente tramite documento scritto firmato da entrambe le parti. Nessun venditore, distributore, OEM, VAR, rivenditore, concessionario, fornitore, addetto vendite o altra persona è autorizzato da NoMachine a modificare il presente Contratto o a rilasciare garanzie, dichiarazioni o impegni che siano differenti o in aggiunta alle garanzie, dichiarazioni e impegni del presente Contratto. La versione originale del presente EULA è redatta in inglese. In caso di inconsistenza o discrepanze tra la versione in Inglese e la versione in qualsiasi altra lingua, prevale la versione in lingua Inglese.

12. RISOLUZIONE
La Licenza cesserà automaticamente se il Licenziatario infrangerà materialmente il presente Contratto. A seguito della risoluzione della Licenza, il Licenziatario terminerà di utilizzare il Software e distruggerà tutte le copie del Software in possesso o sotto controllo del Licenziatario e restituirà il Software originale e la Documentazione, se del caso, a NoMachine.

13. LEGGI DI ESPORTAZIONE
Il Licenziatario non esporterà, divulgherà o distribuirà il Software in violazione alle leggi o ai regolamenti applicabili, incluse le leggi e la normativa di Lussemburgo in materia di esportazione, e dovrà essere conforme a tali leggi e regolamenti.

14. INTERPRETAZIONE
Nell'interpretazione del presente Contratto, nessuna regola di interpretazione letterale si applicherà contro nessuna delle parti.

15. SEPARABILITÀ
Se una qualsiasi clausola nel presente Contratto è invalida o non applicabile o contraria alla legge applicabile, tale clausola sarà interpretata, limitata o alterata secondo necessità per eliminare l'invalidità, la non applicabilità o il conflitto con la legge applicabile, e tutte le altre clausole del presente Contratto resteranno valide.

16. AVVERTENZE PER H.264/AVC
QUESTO PRODOTTO E' CONCESSO IN LICENZA SOTTO LICENZA AVC PATENT PORTFOLIO PER L'USO PERSONALE DI UN CONSUMATORE O ALTRI USI IN CUI NON SIA SOGGETTO A RETRIBUZIONE PER (i) EFFETTUARE L'ENCODING VIDEO IN CONFORMITA' CON LO STANDARD AVC (“AVC VIDEO”) E/O (ii) EFFETTURARE IL DECODING DI UN VIDEO DI CUI SIA STATO FATTO L'ENCODING DA UN CONSUMATORE IMPEGNATO IN UN'ATTIVITA' PERSONALE E/O SIA STATO OTTENUTO DA UN VIDEO PROVIDER LICENZIATO PER FORNIRE VIDEO AVC. INFORMAZIONI AGGIUNTIVE SU AVC PATENT PORTFOLIO POSSONO ESSERE OTTENUTE DA MPEG LA, L.L.C. SI VEDA HTTP://WWW.MPEGLA.COM

Il Contratto di Licenza con l'Utente Finale è soggetto a revisioni. Consulti https://www.nomachine.com/ per tutti gli aggiornamenti.


RICONOSCIMENTI

Il Software NoMachine contiene Software Open Source per il quale il presente EULA non si applica. Tale software è soggetto ad altri termini e condizioni elencati insieme ai rispettivi avvisi di copyright e termini di licenza nel file "credits" a corredo del presente Software.

Alcuni componenti del Software NoMachine sono stati rilasciati da NoMachine sotto una licenza open source. Tali componenti sono elencati nel file “credits” e devono essere utilizzati in conformità ai termini e condizioni della licenza open source applicabile.

In conformità ai termini di licenza del Software Open Source, NoMachine mette a disposizione i corrispondenti file sorgenti:

https://downloads.nomachine.com/opensource/

Per tutti i componenti eventualmente non disponibili per il download, NoMachine distribuirà su richiesta tutto il codice sorgente relativo alle terze parti, consistente con i termini di concessione della licenza del software originale, e la documentazione, al costo delle spese postali sostenute.
