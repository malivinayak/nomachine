Umowa Licencyjna z Użytkownikiem Końcowym

NoMachine - Luxembourg

Licencja Produktu NoMachine

Copyright (c) 2002-2025 NoMachine S.à.r.l. Wszelkie prawa zastrzeżone.

Jest to umowa prawna („Umowa”) pomiędzy Tobą, „Licencjobiorcą”, i NoMachine S.à.r.l. („NoMachine”), właścicielem wszystkich praw autorskich, własności intelektualnej i znaków towarowych NoMachine Software.

NOTA DLA UŻYTKOWNIKA:
Ta Umowa Licencyjna dla technologii oprogramowania NoMachine („Umowa Licencyjna”) dotyczy Twojego korzystania z oprogramowania NoMachine, które towarzyszy tej Umowie licencyjnej i powiązanym komponentom oprogramowania, które może obejmować powiązane media, materiały drukowane oraz dokumentację „online” lub elektroniczną. Jeśli nie zgadzasz się na warunki tej Umowy licencyjnej, nie instaluj, ani nie używaj tego Oprogramowania. Jednoznacznie akceptując tę Umowę licencyjną lub poprzez instalację, skopiowanie, pobranie, dostęp lub korzystanie z Oprogramowania w inny sposób, przyjmujesz do wiadomości i wyrażasz zgodę na zobowiązanie się do poniższych warunków.

1. DEFINICJE

„Dokumentacja” oznacza dokumentację online i dokumentację drukowaną, jeśli występuje, zapewnioną Licencjobiorcy w związku z Oprogramowaniem, z wyjątkiem dokumentacji dostarczonej przez osoby trzecie lub na podstawie licencji open source, zgodnie z Sekcjami 4.2 i 4.3 poniżej. Zawsze kiedy kontekst rozsądnie na to pozwala, wszelkie odniesienia do Oprogramowania w tej Umowie licencyjnej mają również zastosowanie do Dokumentacji. Dokumentacja może być wykorzystywana przez Licencjobiorcę, ale wyłącznie w powiązaniu z tym Oprogramowaniem.


„Oprogramowanie” oznacza (a) całą zawartość plików (dostarczonych elektronicznie lub na fizycznym nośniku), lub dysk/-i lub inne nośniki, wraz z którymi Umowa ta jest dostarczona, które mogą zawierać (i) Oprogramowanie NoMachine, Oprogramowanie open source lub Oprogramowanie osób trzecich; (ii) powiązane, objaśniające materiały pisemne lub pliki („Dokumentacja”); i (iii) czcionki; oraz (b) grafiki, dźwięki, clip art i inne prace artystyczne („Media”) połączone z Oprogramowaniem NoMachine; oraz (c) aktualizacje, zmodyfikowane wersje, nowe wersje, dodatki i kopie powyższych, dostarczone w dowolnym momencie przez NoMachine (wspólnie „Aktualizacje”).


Komponenty „Oprogramowania open source” (lub jego części) zawarte w tym Oprogramowaniu NoMachine są dystrybuowane na podstawie oryginalnych warunków licencyjnych. Deklaracje dotyczące praw autorskich i licencji zastosowanego Oprogramowania open source (lub jego części) znaleźć można w pliku „Credits”.


"„Oprogramowanie osób trzecich”. Część programów zawartych w tym Oprogramowaniu dystrybuowana jest na podstawie umów zawartych z osobami trzecimi, które mogą rozszerzać lub ograniczać Twoje prawa użytkowania określonych programów, co opisano w Sekcjach 2, 3 i 4.



2. UDZIELENIE LICENCJI I WARUNKI UŻYTKOWANIA

2.1 Na podstawie Twojej zgody na warunki tej Umowy, NoMachine i jego autoryzowani dostawcy udzielają Ci ograniczoną, niewyłączną i niezbywalną licencję na instalację i korzystanie z Oprogramowania na kompatybilnych urządzeniach lub Komputerze w sposób i w celach zgodnych z (i) Dokumentacją, (ii) Typem licencji, za która zostala wniesiona oplata.

(a) Użytek Komercyjny. Użytek komercyjny oprogramowania jest regulowany przez dołączony typ licencji nabyty osobno od NoMachine. „Użytkownik Komercyjny” jest definiowany jako osoba fizyczna lub podmiot albo osoba fizyczna działająca w imieniu podmiotu, która używa oprogramowania lub powoduje, że oprogramowanie jest używane w ramach podmiotu, lub do świadczenia produktów lub usług komercyjnych dla osób trzecich.

(b) Użytek Osobisty. Możesz zainstalować oprogramowanie i używać go na kompatybilnym komputerze na użytek osobisty. NoMachine udostępnia bezpłatną wersję wybranych produktów oprogramowania wyłącznie do użytku osobistego i niekomercyjnego („Wersja darmowa”). Wykorzystanie do celów handlowych, biznesowych lub zawodowych lub wykorzystanie do celów, za które bezpośrednio lub pośrednio otrzymujesz wynagrodzenie, nie stanowi użytku osobistego.

(c) Dystrybucja. Redystrybucja Oprogramowania opracowanego przez NoMachine bez pisemnej zgody NoMachine jest kategorycznie zabroniona.

(d) Kopia Zapasowa. Nie wolno kopiować Oprogramowania poza uzasadnioną ilością odczytywanych maszynowo kopii Oprogramowania przeznaczonych jako kopie zapasowe lub w celach archiwizacji oraz zgodnie z wyjątkami określonymi w Umowie licencyjnej. Wszystkie kopie Oprogramowania muszą zawierać wszystkie właściwe informacje o prawie własności, etykiety lub oznaczenia.

Niezależnie od powyższego, niniejsza Umowa nie uniemożliwia lub ogranicza Cię w korzystaniu z dodatkowych lub innych praw do dowolnego darmowego Oprogramowania open source, dokumentacji i materiałów zawartych w lub dostarczonych z Oprogramowaniem, zgodnie z właściwą darmową licencją open source dla takiego kodu, dokumentacji i materiałów.

3. OPIS INNYCH PRAW, OGRANICZEŃ I ZOBOWIĄZAŃ

3.1 Przeniesienie. Nie wolno wypożyczać, użyczać, przekazywać podlicencji, przypisywać lub przenosić swoich praw do Oprogramowania lub upoważniać do kopiowania całego lub części Oprogramowania na Komputer innego użytkownika, poza wyjątkami jednoznacznie określonymi w tej Umowie. Można jednakże przenieść wszystkie prawa do użytkowania Oprogramowania na inną osobę lub podmiot prawny pod warunkiem, że (a) przenosi się również (i) tę Umowę oraz (ii) Oprogramowanie i wszelkie inne Oprogramowania lub sprzęt związany, lub na którym Oprogramowanie zostało preinstalowane, łącznie ze wszystkimi kopiami, aktualizacjami wcześniejszych wersji na taką osobę lub podmiot; (b) nie wolno zachowywać kopii, łącznie z kopiami zapasowymi i kopiami przechowywanymi na Komputerze, oraz (c) strona otrzymująca akceptuje warunki tej Umowy i wszystkie inne warunki, na podstawie których została nabyta ważna licencja Oprogramowania. Niezależnie od powyższego nie wolno przenosić wersji przedpremierowych lub sprzedawać kopii Oprogramowania.

3.2 Zakaz modyfikacji, wstecznej inżynierii lub najmu. Nie zezwala się na modyfikacje, adaptacje, tłumaczenie Oprogramowania, łącznie z modyfikacjami treści graficznych, bez konkretnej i wcześniejszej zgody NoMachine. Nie wolno dekompilować, dekodować, prowadzić wstecznej inżynierii, deasemblować lub w inny sposób przetwarzać Oprogramowania do formy czytelnej dla człowieka w celu uzyskania dostępu do tajemnic handlowych lub poufnych informacji zawartych w Oprogramowaniu, z wyjątkiem zakresu, w jakim powyższe ograniczenie jest jednoznacznie zabronione przez obowiązujące prawo. Nie wolno również wykonywać poniższego osobiście lub pozwalać na to osobą trzecim, bez jednoznacznej zgody NoMachine: (i) nie wolno usuwać, zmieniać, zakrywać lub zaciemniać wszelkich not o prawach autorskich lub innych zastrzeżeń prawnych umieszczonych lub osadzonych przez NoMachine na lub w Oprogramowaniu lub Dokumentacji; (ii) sprzedawać, odsprzedawać dla zysku, wypożyczać lub użyczać Oprogramowania lub Dokumentacji, lub używać go do komercyjnego czasowego użyczenia, wypożyczania lub w ramach usług biurowych; (iii) używać Oprogramowania lub jakichkolwiek jego komponentów do jakichkolwiek nielegalnych działań; lub (iv) używać Oprogramowania lub Dokumentacji w celu umożliwienia działania urządzeń omijających zabezpieczenia praw autorskich albo łamania lub omijania w dowolny sposób praw autorskich, schematów ochrony lub polityki dotyczącej kopii. Niezależnie od powyższego, niniejsza Umowa nie uniemożliwia lub ogranicza Twojego korzystania z dodatkowych lub innych praw do dowolnego darmowego Oprogramowania open source, dokumentacji i materiałów zawartych w lub dostarczonych z Oprogramowaniem, zgodnie z właściwą darmową licencją open source dla takiego kodu, dokumentacji i materiałów.

3.3 Udzielenie licencji, nie sprzedaż. Oprogramowanie, łącznie z Oprogramowaniem osób trzecich, nie zostaje sprzedane, ale jest ono Licencjobiorcy dystrybuowane na podstawie udzielenia licencji. Wszelkie odniesienia do zakupu lub sprzedaży produktu oznaczają, w odniesieniu do Oprogramowania NoMachine i Oprogramowania osób trzecich, zakup lub sprzedaż odpowiednich licencji. Opłaty licencyjne za takie licencje zawarte są w cenie zakupu produktu. Za licencje Oprogramowania open source nie jest pobierana żadna opłata, ale opłata za dystrybucję (np. przekazanie pojedynczej lub wielu kopii Licencjobiorcy) zawarta jest w cenie zakupu produktu. Własność kopii Oprogramowania open source, Oprogramowania NoMachine i Oprogramowania osób trzecich jest regulowana przez właściwą umowę licencyjną.

3.4 Prawo własności. Żaden tytuł prawny lub własność Oprogramowania nie jest przenoszone na Ciebie. NoMachine i/lub jego licencjodawcy posiadają i zachowują wszelkie tytuły prawne i własność wszelkich praw własności intelektualnej w i do Oprogramowania, łącznie z adaptacjami lub kopiami.

4. OGRANICZONA GWARANCJA ORAZ ZASTRZEŻENIE I ODPOWIEDZIALNOŚĆ

4.1 Oprogramowanie NoMachine. NoMachine gwarantuje, że jeśli Oprogramowanie nie będzie zgodne ze specyfikacją zawartą w Dokumentacji lub jakąkolwiek inną specyfikacją opublikowaną przez NoMachine, oraz jeśli niezgodność zostanie pisemnie zgłoszona przez Licencjobiorcę w ciągu 30 dni od daty zakupu Licencji, to NoMachine usunie niezgodność lub zaoferuje Licencjobiorcy zwrot ceny zakupu, jeśli ma zastosowanie. W przypadku refundacji następuje wygaszenie Licencji.

4.2 Oprogramowanie osób trzecich. Gwarancje, jeśli występują, dotyczące Oprogramowania osób trzecich, stanowią gwarancje udzielone przez licencjodawców trzecich we właściwych umowach licencyjnych.

4.3 Oprogramowanie open source. Zgodnie z różnymi licencjami open source dla Oprogramowania open source gwarancja nie ma zastosowania.


4.4 Zastrzeżenie dotyczące gwarancji. NOMACHINE NIE UDZIELA ŻADNEJ GWARANCJI, OBIETNIC LUB OŚWIADCZEŃ POZA JEDNOZNACZNIE WYRAŻONYMI W TEJ UMOWIE.Oprogramowanie PRZEKAZYWANE JEST „JAK JEST”, BEZ JAKIEJKOLWIEK GWARANCJI LUB OŚWIADCZENIA. NOMACHINE NIE GWARANTUJE ANI NIE SKŁADA ŻADNYCH OŚWIADCZEŃ ODNOŚNIE DO OPROGRAMOWANIA OSÓB TRZECICH. OPROGRAMOWANIE OPEN SOURCE PRZEKAZYWANE JEST „JAK JEST”, BEZ JAKIEJKOLWIEK GWARANCJI LUB OŚWIADCZENIA. NOMACHINE ZASTRZEGA I WYKLUCZA WSZELKIE DOMNIEMANE GWARANCJE, ŁĄCZNIE Z, BEZ OGRANICZEŃ, DOMNIEMANYMI GWARANCJAMI DOTYCZĄCYMI NIENARUSZALNOŚCI, JAKOŚCI HANDLOWEJ I PRZYDATNOŚCI DLA OKREŚLONEGO PRZEZNACZENIA. NOMACHINE NIE GWARANTUJE, ŻE JAKIEKOLWIEK OPROGRAMOWANIE ZASPOKOI WYMAGANIA LICENCJOBIORCY LUB, ŻE NIE ZAWIERA WAD ANI BŁĘDÓW LUB, ŻE JEGO PRACA BĘDZIE NIEPRZERWANA. UMOWA TA DAJE LICENCJOBIORCY OKREŚLONE PRAWA. LICENCJOBIORCA MOŻE POSIADAĆ INNE PRAWA, KTÓRE MOGĄ RÓŻNIĆ SIĘ ZALEŻNIE OD KRAJU/JURYSDYKCJI. POSTANOWIENIA SEKCJI 3 ZACHOWUJĄ WAŻNOŚĆ PO ZAKOŃCZENIU UMOWY, BEZ WZGLĘDU NA PRZYCZYNĘ ZAKOŃCZENIA, CO NIE SUGERUJE LUB TWORZY JAKICHKOLWIEK PRAW DO UŻYTKOWANIA OPROGRAMOWANIA PO ZAKOŃCZENIU NINIEJSZEJ UMOWY.

4.5 Ograniczenie odpowiedzialności. W ŻADNYM PRZYPADKU NOMACHINE LUB JEGO DOSTAWCY NIE BĘDĄ PONOSIĆ WOBEC CIEBIE ODPOWIEDZIALNOŚCI ZA WSZELKIE TWOJE SZKODY, ROSZCZENIA LUB KOSZTY, BEZ WZGLĘDU NA ICH NATURĘ LUB NA WSZELKIE WTÓRNE, POŚREDNIE, PRZYPADKOWE SZKODY LUB WSZELKIE UTRATY DOCHODÓW LUB UTRATY OSZCZĘDNOŚCI. POWYŻSZE OGRANICZENIA I WYKLUCZENIA MAJĄ ZASTOSOWANIE W PEŁNYM ZAKRESIE DOZWOLONYM PRZEZ OBOWIĄZUJĄCE PRAWO W TWOJEJ JURYSDYKCJI. ŁĄCZNA ODPOWIEDZIALNOŚĆ NOMACHINE WYNIKAJĄCA Z LUB ZWIĄZANA Z NINIEJSZEJ UMOWY LUB JAKĄKOLWIEK CZĘŚCIĄ OPROGRAMOWANIA (BEZ WZGLĘDU NA FORMĘ DZIAŁANIA LUB ROSZCZENIA, W TYM M.IN. NA PODSTAWIE UMOWY, GWARANCJI, CZYNU NIEDOZWOLONEGO, ODPOWIEDZIALNOŚCI NA ZASADZIE RYZYKA, ZANIEDBANIA ZAWODOWEGO, OSZUSTWA I/LUB INNEJ PODSTAWY) NIE PRZEKROCZY KWOTY ZAPŁACONEJ NOMACHINE NA PODSTAWIE NINIEJSZEJ UMOWY W OKRESIE DWUNASTU (12) MIESIĘCY BEZPOŚREDNIO POPRZEDZAJĄCYCH PIERWSZE ZDARZENIE POWODUJĄCE POWSTANIE ODPOWIEDZIALNOŚCI. NOMACHINE W ŻADNYM WYPADKU NIE JEST ODPOWIEDZIALNE ZA SPECJALNIE, PRZYPADKOWE, WYNIKOWE, POŚREDNIE LUB KARNE SZKODY LUB ZA UTRATĘ ZYSKU, DOCHODU, DANYCH LUB PROGRAMÓW, NAWET JEŚLI NOMACHINE ZOSTANIE POUCZONE O TAKIEJ MOŻLIWOŚCI.

5. AUTORYZOWANI DYSTRYBUTORZY I SPRZEDAWCY
Autoryzowani dystrybutorzy i sprzedawcy NoMachine nie są uprawnieni do dokonywania zmian w niniejszej umowie lub składania dodatkowych oświadczeń,
przyrzeczeń lub gwarancji wiążących dla NoMachine.


6. ODPOWIEDZIALNOŚĆ ZA DECYZJE
Licencjobiorca jest odpowiedzialny za dokonywane decyzje i podejmowane czynności na podstawie Oprogramowania.

7. PODMIOTY NIEBĘDĄCE STRONAMI
Kierownicy, dyrektorzy, pracownicy, udziałowcy i przedstawiciele NoMachine nie są stronami tej Umowy i nie ponoszą zobowiązań i odpowiedzialności wobec Licencjobiorcy z tytułu tej Umowy lub Oprogramowania.

8. WYŁĄCZNE ZADOŚĆUCZYNIENIE I ALOKACJA RYZYKA
Wyłączne zadośćuczynienie na rzecz Licencjobiorcy określone jest w tej Umowie. Umowa ta stanowi wspólne postanowienie odnośnie alokacji ryzyka i Opłat licencyjnych w odniesieniu do tej alokacji ryzyka.

9. WSPARCIE
Żadna część tej Umowy nie upoważnia Licencjobiorcy do wsparcia, serwisu lub nowych wersji, lub dystrybucji jakiegokolwiek Oprogramowania. Licencjobiorca może się kontaktować z NoMachine w celu określenia dostępności wsparcia, serwisu i nowych wersji i dystrybucji Oprogramowania oraz odpowiednich opłat i warunków.

10. WŁAŚCIWOŚĆ PRAWA
Dla niniejszej umowy obowiązuje właściwość prawna państwa Luksemburg bez wpływu na spór lub wybór zasad prawnych. Strony zgadzają się na wykluczenie zastosowania dla tej Umowy Konwencji Narodów Zjednoczonych o umowach międzynarodowej sprzedaży towarów. Wszelkie spory pomiędzy stronami prowadzone będą wyłącznie przed sądami miasta Luksemburg. Strony wyrażają zgodę i poddają się takiej wyłącznej jurysdykcji i miejscu.

11. KOMPLETNOŚĆ UMOWY I OBOWIĄZUJĄCY JĘZYK
Umowa ta stwierdza pełne zrozumienie i porozumienie pomiędzy stronami w zakresie przedmiotu tej Umowy i może ona zostać uzupełniona jedynie w formie pisemnej, podpisanej przez obie strony. Żaden sprzedawca, dystrybutor, OEM, VAR, sprzedawca, detalista, przedstawiciel handlowy lub żadna inna osoba nie jest uprawniona przez NoMachine do modyfikacji tej Umowy lub składania gwarancji, oświadczeń lub obietnic innych, lub dodatkowych, w stosunku do gwarancji, oświadczeń i obietnic zawartych w tej Umowie. Oryginalna wersja niniejszej Umowy Licencyjnej jest sporządzona w języku angielskim. W przypadku niezgodności lub rozbieżności pomiędzy angielską wersją językową a wersją w dowolnym innym języku, angielska wersja językowa będzie rozstrzygająca.

12. WYGAŚNIĘCIE
Licencja automatycznie wygasa w przypadku naruszenia tej Umowy przez Licencjobiorcę. Z chwilą wygaśnięcia licencji Licencjobiorca zobowiązany jest do zaprzestania wszelkiego użytku Oprogramowania i zniszczenia wszystkich kopii Oprogramowania będących własnością lub pod nadzorem Licencjobiorcy oraz powinien zwrócić oryginalne Oprogramowanie i Dokumentację, jeśli występuje, do NoMachine.

13. PRAWA EKSPORTOWE
Licencjobiorca nie powinien eksportować, udostępniać lub dystrybuować jakiegokolwiek Oprogramowania w sposób łamiący wszelkie właściwe przepisy prawne, łącznie z prawem eksportowym i przepisami państwa Luksemburg i powinien postępować zgodnie z wszelkimi właściwymi przepisami prawa.

14. INTERPRETACJA
W strukturze i interpretacji tej Umowy, żadna zasada ścisłej struktury nie powinna być stosowania przeciw żadnej ze stron.

15. ROZŁĄCZNOŚĆ
Jeżeli jakiekolwiek postanowienia niniejszej Umowy okażą się nieważne lub niewykonalne, lub niezgodne z obowiązującym prawem, to postanowienie takie zostanie zmienione, ograniczone lub przekształcone, zgodnie z potrzebą, w celu wyeliminowania nieważności lub niewykonalności, lub niegodności z obowiązującym prawem, oraz wszystkie pozostałe postanowienia niniejszej umowy zachowują ważność.

16. NOTA W SPRAWIE H.264/AVC
PRODUKT TEN JEST LICENCJONOWANY NA PODSTAWIE LICENCJI PORTFOLIO PATENTOWEGO AVC DO UŻYTKU OSOBISTEGO PRZEZ KONSUMENTA LUB INNEGO UŻYTKU, KTÓRY NIE OBEJMUJE WYNAGRODZENIA Z TYTUŁU (i) KODOWANIA WIDEO ZGODNIE ZE STANDARDEM AVC („WIDEO AVC”) I/LUB (ii) DEKODOWANIA WIDEO AVC, KTÓRE ZOSTAŁO ZAKODOWANE PRZEZ KONSUMENTA W RAMACH OSOBISTEJ DZIAŁALNOŚCI I/LUB ZOSTAŁO POZYSKANE OD DOSTAWCY WIDEO POSIADAJĄCEGO LICENCJĘ NA DOSTARCZANIE WIDEO AVC. ŻADNA LICENCJA NIE ZOSTAJE UDZIELONA LUB NIE MOŻE BYĆ DOMNIEMANA DLA JAKIEGOKOLWIEK INNEGO UŻYTKU. DODATKOWE INFORMACJE NA TEMAT LICENCJI PORTFOLIO PATENTOWEGO AVC MOŻNA UZYSKAĆ OD MPEG LA, L.L.C. PATRZ HTTP://WWW.MPEGLA.COM.

Umowa licencyjna z użytkownikiem końcowym NoMachine podlega rewizji. Wszelkie aktualizacje dostępne są pod adresem https://www.nomachine.com/



INFORMACJE DOTYCZĄCE WŁASNOŚCI

Oprogramowanie NoMachine zawiera oprogramowanie open source, dla którego ta Umowa licencyjna nie obowiązuje. Oprogramowanie to, które jest przedmiotem innych warunków, podane jest wraz z oryginalnymi oświadczeniami w sprawie praw autorskich i warunkami licencji w pliku "credits" towarzyszącemu Oprogramowaniu.


Pewne komponenty Oprogramowania NoMachine zostały opublikowane przez NoMachine zgodnie z licencją open source. Komponenty te są podane w pliku „Credits” i muszą być wykorzystywane zgodnie z właściwymi warunkami licencji open source.

Zgodnie z warunkami licencji Oprogramowania open source NoMachine udostępnia odpowiednie pliki źródłowe pod adresem:

http://www.nomachine.com/opensource


Dla komponentów, które ewentualnie nie są dostępne do pobrania, NoMachine dostarczy na żądanie wszystkie odpowiednie kody źródłowe osób trzecich, zgodnie z warunkami licencji oryginalnego oprogramowania, oraz dokumentację, przy czym koszt za przesyłkę ponosi zamawiający.


